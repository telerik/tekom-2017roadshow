# tekom България: Организацията на Авторите на техническа документация в България 

## tekom Европа

tekom Европа е организацията на Авторите на техническа документация в Европа със седалище в Щутгарт, Германия.

* Издават списание с най-новите тенденции и технологии за създаване на съдържание.
* Организират най-голямата и посещавана конференция за Автори на техническа документация в Европа&mdash;tcworld.
* Организират сертификационни курсове за Автори на техническа документация.
* Подкрепят организациите на местно ниво и защитават интересите на професионалната гилдия. 

## tekom България

tekom България е организацията на Авторите на техническа документация в България. Тя е с идеална цел и е дъщерна на tekom Европа.

* Организира годишна среща с членовете си, на която Инициативният комитет представя развитието на общността и дава отчет за дейността си през изминалата година. Обикновено се провежда през февруари и е само за членове на организацията.
* Заедно с tekom Европа организира двудневната годишна конференция за Автори на техническа документация Evolution of Technical Communications (ETC) в София. 
* Организира годишното събитие Women in TechComm, което е безплатно и отворено както към членове, така и към хора с интерес към професията. 
* Организира годишното събитие BarCamp в неангажиращ дискусионен формат. 

## Конференция Evolution of Technical Communications (ETC) 

ETC се провежда през последните 6 години и от 2016 е в двудневен формат:
* **Първият ден** е в презентационна форма, като присъстват мениджърите на tekom Европа, изявени чуждестранни представители на професията, както и преподаватели в чуждестранните университети. Информираме се за новите тенденции в сферата и технически ресурси, свързани с изготвянето и поддръжката на документацията. 
* **Вторият ден** е под формата на уъркшоп и обсъждания с колеги по актуални професионални въпроси. Конференцията е платена, но е отворена към всички заинтересувани&mdash;както членове, така и хора, които проявяват интерес.

## Стратегия за 2017 

През 2017 година **ETC** ще се проведе на 1 и 2 юни. Работим по предложението за новоприетите членове в организацията през 2017 да бъде разиграна томбола, чиято награда е безплатен билет за участие в конференцията tcworld, която ще се проведе през октомври в Германия.

През 2017 провеждаме и така нареченото **Roadshow** с цел запознаване на студенти и млади хора с възможностите, които професията предлага. Имаме амбицията да посетим 8 града в страната, между които Пловдив, Велико Търново, Русе, Враца и Шумен. Представлява половин-дневно събитие в две части: 
* **Първата част** е общо представяне на професията и професионалните организации.
* **Втората част** се състои от практически задачи и съвети за писане на техническа документация.  

Планираме да участваме в **профсионални форуми** и да работим съвместно с **неправителствени организации** в областта на образованието. Целта отново е да се промотира професията, за да се информират младите хора за възможностите за кариерно развитие, които тя предлага. 

Измежду останалите дейности са **регулярната среща с членовете**, събитията **Women in TechComm** и **BarCamp**, както и организирането на **уебинари**.

## Членство

Членството е:   
* За индивидуални желаещи.
* За студенти.
* За фирми (пакетна цена).
* За университети (пакетна цена).

## Ползи от членството 

* Дава чувство за принадлежност към гилдията; гаранция, че професионалните ви интереси са защитени; приветства идеите ви за развитие на общността.  
* Дава възможност да участвате като презентатор на конференциите, които организират общностите в Европа.  
* Предоставя до 30% отстъпка за всички събития, организирани от tekom Европа. 
* Предоставя до 30% отстъпка за сертификационния курс.
* Дава право на безплатно участие във всички събития, организирани от tekom България.
* Дава право на безплатен абонамент за списанието, издавано от tekom Европа.
* Дава право на безплатен достъп до всички онлайн статии, публикувани на сайта на tekom Европа. 

## Полезни връзки 

1. tekom Европа   
  * Website @[http://www.technical-communication.org/](http://www.technical-communication.org/)        
  * Twitter @[https://twitter.com/tekom_Europe](https://twitter.com/tekom_Europe)    
1. tekom България
  * Website @[http://www.technical-communication.org/bg/technical-communication-bulgaria.html](http://www.technical-communication.org/bg/technical-communication-bulgaria.html)  
  * Facebook @[https://www.facebook.com/evolutiontc/](https://www.facebook.com/evolutiontc/)  
  * LinkedIn @[https://www.linkedin.com/groups/8224610](https://www.linkedin.com/groups/8224610)     
